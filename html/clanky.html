<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1" />
    <meta
      name="description"
      content="Radosti a strasti při výrobě „přívlastkových vín“, Mery - nová hvězda na vinařském nebi, Vinařský ročník 2014 — příroda v roli Kalamity Jane, Poučení z krizového vývoje, Solaris v roce 2014 — nová etapa v životě odrůdy révy vinné, Podsazujeme vinohrad, Význam regulace teploty při výrobě a skladování vína, Smutný i veselý ročník 2010"
    />
    <title>Články</title>
    <link rel="stylesheet" type="text/css" href="../styles/style.css" />
  </head>

  <body>
    <div class="whole_site">
      <header class="short_top" id="top_clanky">
        <nav>
          <a href="../index.html" class="nav_link_front">
            <h6 class="nav_title basemove">
              Vinařství <br />
              Tománkovi
            </h6>
          </a>
          <a href="../index.html" class="nav_link_front">
            <img class="nav_logo" src="../img/lgo/erb_blue.svg" alt="logo" />
          </a>
          <a href="uvod.html" class="nav_link">O nás</a>
          <a href="historie.html" class="nav_link">Historie</a>
          <a href="prodej.html" class="nav_link">Prodej</a>
          <a href="rouby.html" class="nav_link">Rouby</a>
          <a href="odrudy.html" class="nav_link">Odrůdy</a>
          <a href="clanky.html" class="nav_link">Články</a>
          <a href="kontakt.html" class="nav_link">Kontakt</a>

          <span class="time">
            po–pá:16–19h <br />
            sobota:9–15h
          </span>
        </nav>
      </header>

      <section class="page_content">
        <div class="clip_box">
          <h2 class="clip_text basemove" id="clip_clanky">Články</h2>
        </div>

        <div class="articles_wrap">
          <div class="article_title">
            <h3 class="article_heading">Réva vinná a sucho</h3>
            <img
              src="../img/sld/kmen_houba_green_zluty_makro_detail.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Díky teplejšímu klimatu jsme si v posledních letech zvykli na
                vyšší cukernatosti hroznů. Na druhou stranu se v létě stále
                častěji objevují dlouhá období bez dostatečných dešťových
                srážek. Při našich návštěvách středomořských dovolenkových
                destinací si často můžeme všimnout, že réva dokáže růst v daleko
                sušších podmínkách, než jsou ty naše. Naše země je stále
                nesrovnatelně zelenější, než vyprahlé jižní oblasti, tak proč se
                zabývat problémem sucha?
              </p>
              <p class="article_text">
                Při odpovědi na položenou otázku můžeme začít s mladým
                vinohradem. Čerstvě vysazená sazenice pochopitelně nemá
                dostatečně vytvořenou kořenovou soustavu a začíná pociťovat
                nedostatek vody jako první. V květnu a červnu ještě využívá
                vlhkost půdy, která se do země dostala v zimním období. Pokud
                však není tato zásoba vláhy doplňována, pociťují sazeničky již
                v průběhu června nedostatek vody. Růst letorostů se zastavuje a
                rostlina může i uhynout. Sucho může způsobit předčasné vyzrávání
                výhonů a sazenici ani pozdější vydatný déšť nemusí probudit
                k růstu a následkem může být zpoždění vývoje a oddálení vstupu
                vinice do plodnosti. V letech 2015 – 2016 byly poškozeny
                rozsáhlé plochy mladých vinic v Jihomoravském kraji, někde
                dosahoval výpadek sazenic i více jak 50 %.
              </p>
              <p class="article_text">
                Naši vinaři si zvykli obdělávat vinohrady formou zatravnění.
                Zatravnění má spoustu výhod, ale jednu velkou nevýhodu. Travní
                porost ve spojení s půdními kapilárami dokáže z pozemku vinice
                vysát vlhkost ze značných hloubek. Proto je vhodné mladé vinice
                zásadně nezatravňovat a půdu udržovat formou černého úhoru
                neboli stálým kypřením, po dobu nejméně 2 – 3 roky po výsadbě.
                Vhodný kultivátor dokáže půdu zbavit plevele, ale zároveň naruší
                půdní kapiláry, tedy přeruší vzlínání vody na povrch a tak
                účinně ochrání spodní profil před prosýcháním. Zkušení zemědělci
                mají rčení, že lépe je vinici 1 x okopat, než 3 x zalévat.
                V době letních veder je také potřebné, aby srážky dosáhly
                alespoň 20 mm. Slabší srážky se totiž ke kořenům révy
                v zatravněných vinicích vůbec nedostanou, protože je vyschlá
                půda a vegetace zachytí na povrchu. Naopak v případě nakypřené
                zeminy se srážky dostanou rychle pod povrch a horní nakypřená
                vrstva pak vodu dlouho drží u kořenů.
              </p>
              <p class="article_text">
                Největší problémy s vodou jsou v případě podsadeb starších
                vinic. Mladá sazenička zde trpí nejenom konkurencí trav a únavou
                půdy, ale také konkurencí starých keřů. Proto je dobré v období
                největšího sucha podsazeným sazenicím pomoci vydatnou zálivkou.
                Mějme přitom na paměti, že réva není rákos a není třeba ji
                udržovat v bažině. Zalévat stačí 1 x týdně, aby půda měla čas
                přiměřeně proschnout. Po zálivce je vhodné sazenici okopat a
                přerušení kapilarity opět zajistí, aby půda rychle neproschla.
              </p>
              <p class="article_text">
                Velmi náchylné na poškození suchem jsou stolní odrůdy.
                Intenzivně plodící keře plné velkých hroznů mají zvýšené nároky
                na vodu a živiny, protože musí tvořit velké množství hmoty.
                Zálivka doma na zahradě není problém, ale zalévat keře ve vinici
                může být obtížné a těžko proveditelné. To bychom měli uvážit,
                když řežeme keře a volíme zatížení plodnými očky. Stolní odrůdy
                bez zálivky v polních podmínkách mohou mít jen menší množství
                hroznů.
              </p>
              <p class="article_text">
                Starší plodné vinice s dobře vyvinutým kořenovým systémem jsou
                proti suchu docela odolné a nedostatku vláhy se umí dobře
                přizpůsobit. Suchý ročník může znamenat nižší sklizeň, ale vyšší
                kvalitu. Sucho ovšem musí vydržet až do vinobraní. Vydatné
                srážky v měsíci září dokážou cukr obsažený v hroznech naředit a
                úrodu silně poškodit praskáním bobulí a hnitím.
              </p>
              <p class="article_text">
                Mezi odrůdy citlivější na sucho můžeme zařadit např. Dornfeldr,
                Solaris, Frankovku, Müller Thurgau nebo Rulandské bílé. Daleko
                větší vliv však může mít volba podnože. Do výsušných poloh jsou
                méně vhodné podnože Teleki 5 C nebo SO 4. Odolnější jsou Kober 5
                BB nebo Craciunel 2.
              </p>
              <p class="article_text">
                V období sucha se více projevují některé choroby. V posledních
                letech pozorujeme vyšší výskyt usýchání celých keřů /syndrom
                ESCA/. V pozdním létě se na listech mezi hlavními žilkami
                objevují nejprve žlutozelené nebo červenofialové skvrny (podle
                odrůdy). Plocha listu mezi nervy a okrajem listů postupně
                nekrotizuje – usýchá, hrozny jsou menší a na bobulích se často
                vyskytují tmavší skvrny. Silněji postižené keře náhle odumírají.
                Při řezu kmínků můžeme pozorovat hnědou nekrózu a později bílý
                rozklad dřeva. Postižené keře je nutné z vinice odstranit a
                nahradit podsadbou.
              </p>
              <p class="article_text">
                V chuti vína poznáme ročník, který byl hodně studený a deštivý.
                Víno je pak kyselejší a má zpravidla  vyšší obsah kyseliny
                jablečné. Vína ze suchých ročníků mohou mít naopak kyselin málo
                a tomu je nutné přizpůsobit technologii. Také je potřebné
                zvládnout  vyšší cukernatosti, aby harmonie vína netrpěla
                nadbytkem alkoholu a ve víně zůstal přiměřený zbytek cukru.
              </p>
            </div>
          </div>

          <div class="article_title">
            <h3 class="article_heading">
              Radosti a strasti při výrobě „přívlastkových vín“
            </h3>
            <img
              src="../img/sld/hrozny_dva_gold_makro.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Hned na úvod musím poznamenat, že v tomto článku nebudeme řešit
                zákonem dané požadavky na výrobu jakostních vín s přívlastkem.
                Ty si každý zájemce přečte přímo ve vinařském zákoně. Spíše se
                chceme zaměřit na praktické problémy, které vznikají ve sklepním
                hospodářství u malovýrobců, kde označení přívlastkem je většinou
                jenom informace o dosažené cukernatosti. <br />Před rokem 1989
                naši vinaři „přívlastková vína“ téměř neznali. Doslazování
                řepným cukrem se provádělo téměř automaticky. Určité povědomí o
                problematice jsme získávali při odborných exkurzích k našim
                sousedům za železnou oponou. Vzpomínám si, jakou pozornost na
                Šlechtitelské stanici v Polešovicích vyvolávala cukernatost nad
                22 °NM, kterou občas dosahovala například odrůda Floriánka,
                tehdy ještě novošlechtění VČR×MT 114/28. Jako rekord v dosažené
                cukernatosti si pamatuji 28 °NM dosažených PIWI odrůdou Bianca.
                Taková vína jsme tehdy staromódně označovali jako „mešní“, i
                když naše výrobní postupy příslušnou církevní směrnici zcela
                nectily.
              </p>
              <p class="article_text">
                Významným mezníkem bylo přijetí vinařského zákona a „ročník
                tisíciletí“ neboli velmi teplý rok 2000. Tehdy jsme zjistili, že
                i v naší oblasti lze dosáhnout cukernatosti, která umožňuje
                vyrábět dobré víno bez přídavku řepného cukru. Rok 2001 nás sice
                vrátil na zem, abychom si uvědomili, že přeci jenom pěstujeme
                révu na severním okraji evropského vinařství, ale pak se dobré
                ročníky docela často opakovaly a víno bez cukření se dalo
                vyrábět stále častěji. Také jsme se naučili používat pěstitelská
                opatření, které nám umožní navýšit cukernatost hroznů i v méně
                příznivém roce. Nejjednodušším postupem, jak navýšit
                cukernatost, je provádět sklizeň za příznivého počasí bez
                srážek, kdy slunce a nízká vzdušná vlhkost odeberou z hroznů
                vodu a zahustí obsah bobulí. Další příležitostí pro navýšení
                obsahu cukru je využití mrazivých teplot, kdy voda v hroznech
                zamrzá. Někdy je mráz slabý na to, abychom dosáhli 27 °NM
                potřebných pro výrobu ledového vína, ale ani navýšení o dva tři
                stupně není k zahození. Známá je také skutečnost, že hrozny ze
                starých vinic mají cukernatost vždy o něco vyšší než mladé
                výsadby. Posledním opatřením, které zmíním, je volba vhodné
                odrůdy. Odrůdy jako Solaris nebo Cabernet Cortis dávají i v
                Boršicích téměř každoročně cukernatost nad 25 °NM. Pozor ovšem
                na blízkost nenažraných, loupeživých včel, které umí sladké
                hrozny Solarisu úplně zničit.
              </p>
              <h4 class="text_heading">Kabinetní víno</h4>
              <p class="article_text">
                Kabinetní víno je trochu zanedbávanou popelkou, přestože z
                hlediska nároků na zdravou výživu by mělo být na našem stole
                nejčastěji. Kabinety bývají většinou lehčí a suchá vína, i když
                s příslušnou technologií lze vyrobit i kabinetní vína se
                zbytkovým cukrem. V podmínkách malovinaře klade toto víno
                zvláštní požadavky na hygienu a boj s křísem. Nižší obsah
                alkoholu je ideálním prostředím pro činnost kožkotvorných
                mikroorganismů na povrchu vína. Uskladněné víno musíme udržovat
                v plných nádobách (dolévat skutečně na maximum) a případný křís
                odstraňovat již v zárodku. Dalším problémem může být náchylnost
                k jablečno–mléčnému kvašení, které se může při vyšší teplotě a
                nižšímu obsahu alkoholu snadno spustit. Dobrou prevencí je
                studený sklep ― neboli celoročně zajistit nízké teploty při
                skladování takového vína.
              </p>
              <h4 class="text_heading">Pozdní sběr</h4>
              <p class="article_text">
                Při výrobě mikrovzorků v procesu šlechtění v naší firmě je
                kategorie pozdní sběr nejvíce oblíbená a nejméně pracná. Suchá
                vína vyrobená z moštů s obsahem cukru 21‒24 °NM se dobře
                uchovávají. Při dosažení cukernatosti nad 23 °NM je vhodné ve
                víně ponechat zbytkový cukr, protože některým lidem je víno s
                vyšším obsahem alkoholu nepříjemné pro pocit pálení a
                disharmonie. U červeného vína to problém nebývá. Tato vína mají
                také významně snížený obsah kyseliny jablečné, proto jsou
                odolnější k pachutím vzniklým při jablečno–mléčném kvašení.
              </p>
              <h4 class="text_heading">Výběry</h4>
              <p class="article_text">
                Vína s obsahem cukru nad 24_°NM mají společné problémy. Bohužel,
                tato vynikající vína v_domácích a zpravidla ryze amatérských
                výrobních podmínkách, často vinaři přinesou zklamání. Pozorný
                čtenář předchozího odstavce asi tuší, že největším problémem
                bývá udržení přijatelného obsahu alkoholu ve víně. Je to tak.
                Lákavé hrozny musí přežít během dlouhého procesu zrání loupeživé
                útoky včel, octomilek, špačků, plísní a dvounohých zlodějů, ale
                ani sklizeň ještě neznamená v_tomto případě výhru. Pravý boj
                nastává po vylisování ve sklepě a v demižónu, kde se kvasinky
                snaží spotřebovat veškerý zbytkový cukr. Místo potěšení pro
                chuťové buňky pak z nejkvalitnějších moštů můžeme vyrobit cosi,
                co připomíná nepodařený koňak. Skutečně, suché výběry jsou tak
                alkoholické a pálivé, že vzdáleně koňak připomínají, a jsou
                opravdu neharmonické.
              </p>
              <p class="article_text">
                Metody obrany před touto vadou jsou dané. Jednoduché a známé
                vinařské postupy: stáčení, chlazení, filtrace. Postupy jsou
                jednoduché, ale pro zajištění harmonického obsahu, alkoholu,
                cukru, kyselin a extraktu je nutné vína v procesu kvašení
                pravidelně sledovat a správně odhadnout moment pro ukončení
                kvašení.
              </p>
              <p class="article_text">
                Často s kolegy diskutujeme o použití speciálních kvasinek pro
                zakvášení přírodně sladkých vín. V našich podmínkách se těmto
                kvasinkám po negativních zkušenostech snažíme vyhýbat, protože
                kvašení výběrů se pak těžko zastavuje. Vyhráno není, ani pokud v
                prvním kole zvítězíme a nízké zimní teploty nám pomohou kvašení
                ve vhodný čas zastavit. S každým dalším létem se problém vrací,
                pokud ovšem nemáte možnost víno umístit v klimatizovaném
                prostoru. Někdy se dá lehce rozkvašené víno zachránit ostrou
                filtrací, která sníží obsah nebezpečných kvasinek a na určitou
                dobu může situaci zachránit.
              </p>
              <p class="article_text">
                Pro výrobu výběrů vín je také nutno rozlišovat hrozny napadené
                ušlechtilou plísní od suroviny poškozené octovou hnilobou. Vyšší
                obsah těkavých kyselin může naši snahu o výrobu specialit
                nejvyšší kvality úplně zničit. Na druhou stanu ušlechtilá plíseň
                pomáhá zvyšovat cukernatost a předává vínu i zajímavé chuťové
                látky.
              </p>
              <p class="article_text">
                Jakostní vína s přívlastky jsou určitým fenoménem pro konzumenty
                a milovníky vína. Tito se pak dělí na „sladkomilce“ a skupinu
                „piji zásadně suchá vína.“ Toto rozdělení by nemělo být mezi
                degustátory na soutěžích vína, protože oni musí posoudit, jak je
                víno kvalitní ve své kategorii. Šampiónem pak snadno může být
                suchý kabinet i víno z exkluzivní kategorie vín ledových a
                slámových. Nesmíme zapomínat ani na červené sladké víno, které
                je mezi lidmi také docela oblíbené, ale naši degustátoři s ním
                mají trochu problémy. Vinař i degustátor by měl potlačit své
                přirozené sklony k suchému či sladkému vínu a každé víno
                hodnotit z pohledu budoucích zákazníků, kteří vyžadují u vín
                rozmanitost.
              </p>
            </div>
          </div>

          <div class="article_title">
            <h3 class="article_heading">
              Mery - nová hvězda na vinařském nebi
            </h3>
            <img
              src="../img/sld/mery_hrozny_listy.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Ročník 2015 nás potěšil nejen množstvím kvalitních hroznů, ale
                také „radostnou událostí“, totiž zapsáním nové odrůdy révy vinné
                Mery do Státní odrůdové knihy. Odrůdu vyšlechtily dvě firmy:
                Šlechtitelská stanice vinařská Polešovice, šlechtitel - RNDr.
                Zdeněk Habrovanský a ŠSV Boršice - Ing. Alois Tománek.
              </p>
              <p class="article_text">
                Vzniku odrůdy po roce 1990 předcházela úvaha, jak zlepšit
                vlastnosti odrůdy Muškát moravský, který byl v té době teprve
                čerstvě registrován. Muškát moravský zacelil mezeru v našem
                sortimentu, kde dříve chyběla výkonná odrůda s muškátovým aroma
                ve víně. Ostatní muškáty trpěly velkým kolísáním sklizní. Autor
                této, dnes již široce rozšířené a stále žádané odrůdy, Ing.
                Václav Křivánek, si byl dobře vědom předností i nedostatků
                muškátů. Obsah kyselin bývá nižší a jen se značným úsilím vinaře
                a s použitím důsledně reduktivní technologie lze získat skutečně
                kvalitní víno. Na výstavách se často setkáváme s víny bez těla,
                bez kyselinky a s_nepříjemnými tóny kyseliny mléčné. Tyto
                skutečnosti nás nutily k zamyšlení, jak Muškát moravský
                vylepšit.
              </p>
              <p class="article_text">
                Většina vinařů Muškát moravský uznává jako jedinečnou surovinu
                pro výrobu burčáků. Hrozny totiž sklízíme v době vrcholící
                burčákové sezóny. Kombinace příjemné vůně a nižšího obsahu
                kyselinek nemá konkurenci. Bohužel, naše sklepy jsou v této době
                ještě vyhřáté teplými dny končícího léta a alkoholové kvašení
                plynule přechází do jablečno - mléčné fermentace. Víno pak
                odbouráváním ztrácí další část drahocenných kyselin a získává
                nežádoucí zplodiny malolaktické fermentace. Jako prevenci
                mléčného kvašení lze v příznivých letech pozdržet sklizeň,
                počkat na ochlazení a dosáhnout i výběrových jakostí. Taková
                vína jsou proti mléčnému kvašení odolnější. Bohužel, musíme za
                kvalitu zaplatit vysokou daň v podobě ztrát způsobených ptáky,
                hnilobou a zejména hmyzem. Z vlastní praxe můžeme potvrdit, že
                ztráty na úrodě pak představují i 2/3 celkové sklizně, někdy
                ztratíte sklizeň celou. Na druhé straně můžete získat muškát v
                podobě, která je běžná ve vinařském světě. Pozdní sběry a výběry
                dávají zajímavé víno plné ovocných vůní a zakulacené zbytkem
                přírodního cukru. Jako řešení výše uvedených problémů šlechtěním
                se nám nabízelo použití rodiče s pozdnějším zráním a vyšším
                obsahem kyselin.
              </p>
              <p class="article_text">
                Vedle snahy o zlepšení jakosti vína jsme chtěli, aby nová odrůda
                byla odolnější vůči houbovým chorobám a mrazu. Proto jsme jako
                mateřskou odrůdu vybrali EC 28 neboli Lakhegyi mézes (Mézes
                fehér × Eger 2). Označení EC znamená v maďarštině Egerská hvězda
                a pro nás představovalo kombinaci genů pro odolnost, osobitou
                kvalitu panonských odrůd a pozdnější termín zrání. Otcovská
                odrůda Muškát moravský měla přinést zejména aroma.
              </p>
              <p class="article_text">
                Vlastní křížení bylo trochu komplikované, protože EC 28 má
                opravdu velký hrozen a provést kastraci všech kvítků mně trvalo
                dlouhou dobu. Opylení muškátem ale dopadlo dobře a z mnoha
                vypěstovaných semenáčků jsme s kolegou Dr. Habrovanským po
                několika letech vybrali několik nadějných jedinců. Nadějné
                semenáče, namnožené na několik keřů, vysadil na pozemcích
                zkušební vinice v Oblekovicích tehdejší vedoucí odrůdové
                zkušebny Ing. Jindřich Ševčík. Zkušební vinice se nacházela na
                poměrně extrémním stanovišti, v podloží skála, půda písčito -
                hlinitá a nedostatek vody (354 mm). Semenáč Mery (EC 28 × MM
                18/1) nás zaujal bujným vzrůstem a pohlednými hrozny, proto jsme
                jej v roce 2008 přihlásili do zkoušek pro registraci. Zkušební
                stanoviště v Boršicích bylo v trati Radovany, jako podsadba do
                staré vinice z roku 1974. Záměrem bylo zjistit, jak se ohromná
                vitalita odrůdy vypořádá s únavou půdy v podmínkách staré, ale
                stále produktivní vinice. Další stanoviště bylo na ŠSV
                Polešovice, kde se podařilo získat několik úrod i_bez chemické
                ochrany.
              </p>
              <p class="article_text">
                Zkoušky proběhly úspěšně a 25. 9. 2015 bylo vydáno rozhodnutí o
                registraci odrůdy. Mery je Národní odrůdovým úřadem
                charakterizována jako středně raná odrůda. V podmínkách naší
                okrajové oblasti se ovšem jedná o odrůdu spíše pozdní. Hrozen je
                velký a středně hustý. Bobule je středně velká až velká,
                kruhovitého tvaru. Barva slupky je v plné zralosti žlutá, dobře
                vyzrálé bobulky mají tmavší líčko. Keře mírně zahušťují, často
                se objevují vidlicovitě rozvětvené letorosty. Odrůdě velmi brzy
                vyzrávají letorosty a začínají zasychat spodní listy. Tento
                efekt může být tak výrazný, že vinice v říjnu vypadá, jako by
                zde byla provedena defoliace zóny hroznů. Můžeme také říci, že
                dřevo vyzrává dříve než hrozny, což by mohl být dobrý předpoklad
                pro mrazuvzdornost.
              </p>
              <p class="article_text">
                Odolnost proti houbovým chorobám je zvýšená, ale doporučujeme
                použít minimálně 2 – 3 postřiky. Odolnost proti padlí může být u
                příliš bujně rostoucích keřů nižší (máme hlášen výskyt padlí v
                lokalitě Stoprouny), proto je třeba této chorobě v krizových
                letech věnovat pozornost. Odolnost proti plísni šedé se uvádí
                jako střední, ale v našich podmínkách je poměrně vysoká.
                Příčinou je poměrně silná slupka, která je také odolnější proti
                hmyzu. Odrůdu sklízíme až koncem října nebo začátkem listopadu,
                abychom dosáhli co nejvyšší obsah cukru a snížili obsah kyselin.
                Posun doby zrání do začátku listopadu považujeme za klíčové pro
                snížení obsahu kyseliny jablečné a také pro možnost lepší
                regulace teploty při kvašení mladého vína. Výnos hroznů se udává
                jako středně vysoký nebo nižší, ale v našich podmínkách je vždy
                dobrý. U nás Mery řadíme mezi „chytré odrůdy“, které
                nepřeplozují, ale dávají stabilně dobrý výnos.
              </p>
              <p class="article_text">
                Víno je velmi dobré kvality, žlutozelené barvy a jemně
                aromatické. Vůně není typicky muškátová, je spíše ovocná a
                květinová, stejně jako chuť vína. Průměrný obsah kyselin byl ve
                zkouškách 10,5 g při cukernatosti 20,5 °NM. Kontrolní vzorek
                muškátu měl jen 7,3 g kyselin a 18,7_°NM. Tyto údaje jasně
                naznačují, že hrozny Mery nebyly sklízeny v optimální zralosti a
                další zrání by vedlo k získání moštu s lepším poměrem cukru a
                kyselin.
              </p>
              <p class="article_text">
                Výsadba přímo do staré vinice v Boršicích ukázala, že odrůda
                Mery se k tomuto účelu velmi dobře hodí. Růst je zde jen
                průměrný, po celou dobu zkoušek se neprojevily známky chorob.
                Odrůdu lze tedy doporučit pro podsadby, zatravněné vinice nebo
                tam, kde není čas provádět rekultivace. Pro úrodné a vodou dobře
                zásobené půdy bude asi nutné otestovat slabě rostoucí podnože.
              </p>
              <p class="article_text">
                Čas ukáže, jestli si Mery najde trvalé místo v našem sortimentu.
                O sazeničky je zájem a jsou vyprodány na pár let dopředu. Trochu
                mně to připomíná dobu po registraci Muškátu moravského, kdy jsme
                s Ing. Křivánkem, sklízeli každé volné očko, tenké i silné, jen
                abychom uspokojili zájem pěstitelů. Mery už má také 2 klony a je
                otestována na výskyt virových chorob. Během dvou let bychom
                chtěli zdravé matky vysadit do prostorového izolátu, aby byl
                zajištěn dostatek certifikovaných sazenic v té nejvyšší jakosti.
              </p>
              <p class="article_text">
                V Boršicích je Mery vysazena na několika místech, na vápenitých
                spraších v trati Radovany, Trávníky a Slunečné a také na
                jílovitých půdách ve Stoprounech. Už se těšíme na první vzorky
                vína, které se jistě brzy objeví na naší výstavě vín.
              </p>
            </div>
          </div>

          <div class="article_title">
            <h3 class="article_heading">
              Vinařský ročník 2014 — příroda v roli Kalamity Jane
            </h3>
            <img
              src="../img/sld/traktor_repka.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <h4 class="text_heading">Poučení z krizového vývoje</h4>
              <p class="article_text">
                Nové tisíciletí nás přivítalo ročníky 2000, 2002, 2003. Byly to
                nádherné ročníky, o kterých vinaři mluvili jako o „ročnících
                tisíciletí“. Mnoho vinařů uvěřilo apoštolům globálního
                oteplování a těšili se na přesun Toskánska do Střední Evropy.
                Bohužel, aby příroda učinila statistice a průměrům zadost,
                přišly také špatné ročníky 2001, 2010 a 2013.
              </p>
              <p class="article_text">
                V roce 2011 jsem na tomto místě napsal:<br />„Jestli ročníku
                2010 přísluší nějaký přívlastek, pak je to slovo kalamitní.
                Kalamitní ve výskytu peronospory i oidia. Mnoho vinařů, kteří
                nezvládli ochranu révy zůstalo zcela bez úrody. Podle pamětníků
                v_naší obci nebyla tak silná peronospora od roku 1965. Vína
                z_ročníku 2010 jsou kyselejší, ale mají vysoký obsah
                aromatických látek. Návštěvník naší výstavy však nebude o nic
                ochuzen. Loňským kyselinkám předcházely dvě mimořádně kvalitní
                sklizně v_letech 2009 a 2008. Vína z_těchto mimořádných ročníků
                právě dosahují optimální lahvové zralosti.“
              </p>
              <p class="article_text">
                Téměř stejné hodnocení máme i pro rok 2014. Jenom bychom mohli
                na začátek roku do výčtu pohrom přidat ještě invazi píďalek,
                osenic a roztočů. Po nádherných ročnících 2011 a 2012 se nám v
                létě zase ochladilo a klimatické podmínky se vrátily do průměru.
              </p>
              <p class="article_text">
                Až budou pamětníci vybírat, kterému ročníku dát pomyslný titul
                „Mizera století“, bude loňský rok patřit mezi favority. Ne snad,
                že by hroznů bylo málo. Vinaři, kteří dobře zvládli ochranu
                proti oidiu a nenechali úrodu napospas hnilobě, mají sklepy
                plné. Ani kvalita není nejhorší, pamatujeme kyselejší roky.
                Problém je v tom, že příroda vinaře naštvala. Ještě v srpnu
                vypadaly vinice nádherně, byly plné krásných dozrávajících
                hroznů. Bohužel, rekordní srážky, které ze srpna přešly plynule
                do září, neskončily ani v_říjnu. To způsobilo, že menší bobule,
                založené v suchém létě, pořád nadměrně zvětšovaly svůj objem, až
                do bodu, kdy začalo docházet k vytlačování venkovních bobulí z
                naditých střapců, k praskání slupek a rychlému hnití hroznů.
                Svůj díl na zkáze úrody měly i včely, které se loni v nebývalém
                množství vrhaly na sladký mošt a roznášely po vinici hnilobu.
                Obvyklý poměr mezi bodavou havětí se v posledních letech úplně
                otočil. Sršně a vosy téměř zmizely, zato drancující včely
                napadají vinice (a ovocné sady) v_celých rojích. Vysoká vlhkost,
                útočící hmyz a prostředí plné spor plísní odpovědných za
                hnilobu, nás donutili předčasně sklidit úrodu, o které jsme si
                už už mysleli, že bude mimořádná. Vidina demižónů s označením
                různých přívlastků se rychle rozplynula. Zklamání z ročníku 2014
                je o to větší, že ani ročník předcházející nepatřil k nejlepším
                a špičková vína z let 2011 a 2012 z archívů pomalu mizí.
              </p>
              <p class="article_text">
                A přece existuje skupina vinařů, kteří si na přírodu tolik
                nestěžují. Pro šlechtitele révy vinné je kalamitní rok mimořádně
                cenný. Proto jsem si také dovolil vypůjčit podtitul z_názvu
                jisté politické příručky reagující na politické změny 60. let.
                Krizový rok nám skutečně vždy přináší poučení. Až do srpna nám
                matka příroda, díky teplé zimě a suchému létu, tvrdě testovala
                odolnost odrůd na oidium. Podle některých vinařů se slabý povlak
                mycelia místy objevil i na silně odolné odrůdě Solaris. V našich
                podmínkách Solaris zůstal čistý, zato běžné odrůdy mnoha
                pěstitelů byly zcela zničeny. Začátkem srpna přišel obrat. Silné
                deště způsobily prudký nástup peronospory. Naštěstí plodné
                vinice už byly ve fázi zaměkání, takže houba zničila jenom mladé
                zálistky. Jiná situace byla u mladých vinic a v semenné školce.
                Tam peronospora řádila jak černá ruka. Většina listové plochy v
                mladinách byla zničena, odolaly jen odrůdy typu Solaris,
                Talisman a labrusky.
              </p>
              <p class="article_text">
                Největší škody nakonec způsobila třetí houba – plíseň šedá a
                její příbuzné. Nepomáhala ani tradiční metoda boje – sklizeň
                napadených odrůd probírkou. Sklizeň se tak dala oddálit jen o
                jeden až dva týdny. Po zkušenostech z roku 2013 jsme si ve
                vinici dovolili déle ponechat Cabernet Sauvignon a jeho potomky
                (Cabernet cortis, Souvignier gris). Tyto odrůdy se vyznačují
                řídkým hroznem, hrozny po dešti dobře osychají. Bobule jsou od
                sebe dostatečně vzdáleny a zkáza jedné z nich neznamená, že bude
                plesnivět celý hrozen. Do této skupiny patří také odrůda
                Cabernet blanc, která se může zdát nepoučenému pozorovateli v
                době vinobraní poněkud sprchlá. Přítomnost kombinace malých a
                velkých bobulí (opylených a neopylených) způsobuje, že hrozen je
                řídký a bobule se nedotýkají a hniloby se nemohou tak snadno
                šířit. Právě odrůdy s takto řídkým hroznem jsou pro výrobce
                přívlastkových vín mimořádně cenné. Umožňují i v letech s
                deštivým vinobraním získat kvalitní surovinu bez ohledu na
                počasí.
              </p>
              <p class="article_text">
                Další skupinu odrůd odolnějších k hnití zastupuje Dornfeldr.
                Tato odrůda u nás také dobře vyzrává, takže i v horších letech
                dává poměrně kvalitní víno. To platí i pro odvozené odrůdy, u
                nás pěstujeme odrůdu Monarch (Solaris × Dornfeldr). Další
                potomek Acolon (Dornfeldr × Frankovka) zase unikl hnití tím, že
                včas dozrál.
              </p>
              <p class="article_text">
                Poslední skupinou odrůd, u kterým jsme v našich podmínkách
                pozorovali zvýšenou odolnost, byly odrůdy se silnější slupkou –
                Pálava a Mery. Pro odrůdu Mery bude rok 2015 významný,
                předpokládáme, že dojde k jejímu zápisu do Listiny
                registrovaných odrůd.
              </p>
              <p class="article_text">
                Šlechtění odrůd s řídkým hroznem, jako obrana proti hnilobě, se
                stalo jedním z hlavním směrů ve šlechtění nových odrůd. To se
                netýká jenom Piwi kříženců – „rezistentů“, ale také běžných
                evropských odrůd, kde se dnes preferují klony s řídkým hroznem.
                Vinaři se už delší dobu snaží o výrobu kvalitních přívlastkových
                vín, množství je až na druhém místě. Plíseň šedá představuje pro
                hrozny s vyšší cukernatostí hlavní hrozbu. Největší počet klonů
                s řídkým hroznem má skupina Rulandských. V Boršicích máme
                zkušenosti s italskými klony Rulandského šedého. Bohužel, tyto
                klony sprchají až příliš a dosahovaná sklizeň je velmi malá ve
                srovnání s klasikou. V současné době zkoušíme klony rulandských
                odrůd původem z Německa. Po loňských zkušenostech se budeme při
                výběru nových matečných keřů více snažit vyhledávat keře s delší
                třapinou a dlouhými stopečkami.
              </p>
            </div>
          </div>

          <div class="article_title">
            <h3 class="article_heading">
              Solaris v roce 2014 — nová etapa v životě odrůdy révy vinné
            </h3>
            <img
              src="../img/sld/list_yellow_sundown.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Před časem jsem si na tomto místě postěžoval na těžký život
                nových odrůd ve vinařství. Réva je vytrvalá kultura a změnit
                odrůdu si vyžaduje značný kapitál. Mnoho z dnes pěstovaných
                odrůd má tradici, která se počítá na staletí, jiné používáme
                několik desítek let, další se jen objeví a po pár letech zase
                zmizí. Díky liberálním pravidlům pro registraci je nových odrůd
                nepřeberné množství a mnohé neznají ani odborníci.
              </p>
              <p class="article_text">
                Při zpětném pohledu do vinařské historie vzpomínám na dobu po
                roce 1985, kdy na vinařském nebi zazářila odrůda Muškát
                moravský, který se tehdy pěstoval pod původním názvem Mopr.
                Autor odrůdy, Ing. Václav Křivánek, musel před státní odrůdovou
                komisí Mopr těžce obhajovat a dalo dost práce než byla zapsána
                do tehdejší Listiny povolených odrůd. V té době už byl o Mopr
                takový zájem, že jsme nestačili vyrábět sazenice. Po krátkém
                období stagnace po roce 1990 je Muškát moravský velmi poptáván a
                pravidelně se umisťuje mezi tři nejštěpovanější odrůdy.
              </p>
              <p class="article_text">
                Trochu jiný příběh je spojený s odrůdou Pálava, která byla v
                době registrace Muškátu moravského již poměrně známou.
                Nezapomenutelné Pálavy tehdy vyráběl tehdejší předseda
                boršických zahrádkářů František Hlaváček. Před rokem 2000 však o
                sazenice Pálavy nebyl příliš velký zájem, ale vše se změnilo po
                zavedení nového vinařského zákona, který způsobil rostoucí zájem
                o jakostní vína s přívlastky. Vinaři zjistili, že Pálava umí dát
                každý rok výbornou cukernatost a kvalitu. Do dnešního dne se
                Pálava drží na předních místech mezi nejvíce štěpovanými
                odrůdami. Podobnou renesanci občas zažívají i některé „klasické
                odrůdy“, dnes je hodně žádané např. Rulandské šedé. Rulandské
                šedé díky nízké kvalitě klonů téměř zmizelo z_výsadeb. Nové
                německé a rakouské klony však odrůdu vrátily na výsluní, protože
                kromě výborného vína dávají i přiměřený výnos.
              </p>
              <p class="article_text">
                V roce 1986 jsem od kolegy z Perné obdržel první sazenice dnes
                nejvíce žádané odrůdy Hibernal. Odrůda byla zajímavá tím, že
                nezmrzala ani v nejkrutějších mrazech. Jinak jsme kolem ní více
                než dvacet let chodili celkem bez povšimnutí. Občas se na
                výstavách vína objevila v_podobě hodně kyselého vína se
                zvláštním aromatem. To trvalo až do doby, než vešlo v obecnou
                známost, že Hibernal potřebuje dobře vyzrát alespoň do kategorie
                pozdní sběr. Pak začal Hibernal vyhrávat místní a později i
                prestižní mezinárodní výstavy. Dnes je nejvíce štěpovanou
                odrůdou v_České republice a ještě více sazenic se k nám dováží.
              </p>
              <p class="article_text">
                Ale vraťme se k odrůdě Solaris, které je uvedena v nadpisu
                tohoto článku. Vinaři sledující vývoj za „severním polárním
                kruhem evropského vinařství“ tuto odrůdu už dlouho znají,
                protože slaví úspěchy v zemích jako Dánsko, Norsko, Polsko a
                pobaltské státy. Také nám bylo již delší dobu známo, že se jedná
                o bestseller v oblasti nových odrůd, ale ještě v loňském roce
                byl Solaris našimi vinaři přijímám s určitou nedůvěrou. A právě
                letos přichází bod zlomu, kdy nabídka sazenic nebude schopna
                uspokojit rychle rostoucí poptávku po Solarisu.
              </p>
              <p class="article_text">
                Původ této odrůdy můžeme hledat až u slavného ruského
                šlechtitele Mičurina, který se snažil křížit mrazuvzdornou
                amurskou révu s kvalitními evropskými odrůdami. V jeho díle
                pokračoval Prof. Vilém Kraus, který své semenáčky nabídl Prof.
                Helmutu Beckerovi. Ten pokračoval v křížení v_Geisenheimu a
                práce byla dokončena vyšlechtěním Solarisu ve Freiburgu
                šlechtitelem Norbertem Beckerem.
              </p>
              <p class="article_text">
                Díky příměsi genů z amurské révy začíná vyzrávat již v srpnu a
                odrůda proto snese i silné zimní mrazy. Nevýhodou může být časné
                rašení, které probíhá o několik dnů dříve než u_Chardonnay.
                Opylování probíhá dobře, takže odrůda nesprchá. Výnosy jsou
                poměrně vysoké, dají se srovnat s odrůdou Müller Thurgau. Loňský
                ročník nebyl pro vyzrávání hroznů moc příznivý, přesto jsme
                koncem září dosáhli cukernatosti téměř 24 °NM. Důležité je, že i
                při vysoké cukernatosti si odrůda podrží pěkné kyselinky kolem 7
                g/l.
              </p>
              <p class="article_text">
                Solaris je rezistentní odrůda. Jako rezistentní se označují i
                mnohé další odrůdy révy vinné, ale v poznámce je vždy uvedeno,
                že autor doporučuje 2 – 3 postřiky. Proto odborníci neradi
                používají pojem rezistentní, ale říkají raději odrůdy se
                zvýšenou odolnosti proti houbovým chorobám. Ani u_Solarisu není
                rezistence zcela 100 %, ale určitě je velmi vysoká a odrůdu je
                možné pěstovat zcela bez postřiků.
              </p>
              <p class="article_text">
                V prvních letech pěstování jsme si mysleli, že díky hustému
                olistění nebudou mít o sladké hrozny zájem špačci. Bohužel,
                opeření lupiči si dají tu práci a hrozny bez ochranných sítí se
                stanou jejich kořistí.<br />Je pochopitelné, že tak kvalitní
                odrůda se stala rodičem dalších následovníků: Muscaris (Solaris
                x Muškát Ottonel), Cabernet Cortis a Cabernet Cantor (Solaris x
                Cabernet Sauvignon) a jiných.
              </p>
              <p class="article_text">
                Otec vlasti Karel IV. pochopil ve své době význam vinařství,
                které masivně podporoval, i_kvalitních odrůd, které nechal
                dovést z tehdejšího Burgundska. Škoda, že dnes nemáme tak
                osvícenou vládu. Solaris netrpí chorobami, nevadí mu zimní mráz,
                každoročně vyzraje nejméně do pozdního sběru a přitom si ponechá
                dostatek kyselin. Je jasné, že zavedení Solarisu do praxe
                přinese velké úspory, protože vinaři silně omezí nákup postřiků
                a cukru.
              </p>
            </div>
          </div>

          <div class="article_title">
            <h3 class="article_heading">Podsazujeme vinohrad</h3>
            <img
              src="../img/sld/sazenice_kvetinace.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Léta běží nejenom lidem, ale i vinicím. O fenoménu starých vinic
                a problému s podsadbou jsme naposledy diskutovali v roce 2010.
                Časté dotazy vinařů, které problematika zaujala, holomrazy v
                roce 2012 a sucha v roce 2011 a 2012, nám připomněly, že
                podsadba může být docela rizikovým podnikem a tak se k tématu
                aktuálně vracíme.
              </p>
              <p class="article_text">
                Mrazy, mechanická poškození, choroby a škůdci si postupně
                vybírají daň v podobě uschlých keřů. V našem okolí není problém
                najít vinice, kde chybí i 50_% jedinců. Vinař nejdříve nahradí
                chybějící keře tažněm nataženým od souseda, ale při větším
                výpadku přijde čas na podsadbu. Šetrný majitel vinice nejdříve
                zkusí získat nového jedince prostým hřížením. Hřížence napojené
                na matečný keř dokážou rychle vyplnit chybějící místo, ale
                problém se pouze odsune o několik let. Pravokořenou révu totiž
                většinou začne ohrožovat révokaz nebo kořeny poškodí silný mráz.
              </p>
              <p class="article_text">
                Právě holomrazy z února 2012 nám znovu ukázaly, proč je důležité
                sázet pouze štěpované sazenice. Holomrazy v loňském roce trvaly
                téměř tři týdny. Půda ve vinicích byla zcela bez sněhové
                pokrývky. Na jaře hlásili jako první největší škody pěstitelé
                česneku. Keře révy vinné kupodivu rašily dobře ovšem s jednou
                výjimkou. Pravokořené vinice rašily jaksi neochotně a po
                vyrašení některé přestaly růst úplně, na jiných se objevilo
                pouze několik zakrnělých výhonů. |Poškození kořenů bylo větší u
                rostlin, které měly kořeny blízko k povrchu. Dnes, kdy je
                většina vinic naštěpována na odolné podnože se s poškozením
                kořenů mrazem prakticky nesetkáváme. Starší odborná literatura a
                pamětníci tento problém znají a jako ochrana před mrazem se vždy
                doporučovalo přiorávání keřů.
              </p>
              <p class="article_text">
                Mladý vinař, s perspektivou mnoha let užívání své vinice, by
                neměl šetřit. Je lepší obejít etapu s hřížením a zrovna
                investovat do štěpované sadby. Sazenice pro podsadbu starých
                vinic by měly být silné a dobře vyvinuté. Sazenička umístěná do
                stínu starších keřů musí zápasit s nedostatkem vody, světla a
                živin. V zatravněných vinicích vodu ze země vysává travní porost
                a ve větších hloubkách kořeny starých keřů. Mladé a u země
                rašící výhonky jsou ohroženy herbicidy a okusem od zvěře. Proto
                musí být vybaveny opěrnou tyčkou a chráničem, případně i
                mulčovací plachetkou.
              </p>
              <p class="article_text">
                V průběhu vegetace sazeničky kontrolujeme, odstraňujeme případné
                plevele a kypříme půdu v okolí. V období července zpravidla
                přichází suché období a tuto dobu je vhodné sazenicím pomoci
                vydatnou zálivkou. Stačí zalévat jednou týdně, ale zato vydatně.
                Po zálivce je vhodné okolí sazenice nakypřit, aby se co nejvíce
                snížil odpar vody.
              </p>
              <p class="article_text">
                Suchá léta ročníků 2011 a 2012 nám ukázala pravdivost přísloví:„
                Jednou okopat je lepší než 5× zalévat“. Dobře udržovaný černý
                úhor bez travního porostu dokáže zadržet více vody a pravidelně
                kypřené vinice neměly s vláhou takové problémy. Proto stojí za
                úvahu vinici, ve které je provedena věští podsadba na čas
                převést do režimu černého úhoru. V suchých letech vyrážíme do
                vinice po každém větším dešti, abychom narušili vzniklý škraloup
                a tak udrželi vlhkost v půdě. Až se sazeničky dobře uchytí
                můžeme znovu provést zatravnění.
              </p>
              <p class="article_text">
                Mladé sazenice je nutné přísnějším řezem donutit k bujnějšímu
                růstu. S plným zatížením a řezem na tažně čekáme, až keř dosáhne
                plné vitality. Příchod plné plodnosti může být oproti mladé
                vinici opožděn i o několik let, protože mladé rostliny těžce
                bojují s konkurencí starých keřů a půdní únavou. Předčasné
                přetížení slabých keřů nadměrnou úrodou může vést i k úhynu
                nedávno ujatých sazenic. Proto zpočátku sazeničky zatěžujeme
                pouze krátkými a teprve později delšími čípky. První tažeň
                ponecháme, až se objeví první letorosty silnější než 10 – 12 mm.
              </p>
              <p class="article_text">
                Zvláštní pozornost musíme věnovat aplikaci herbicidů. Právě
                herbicidy jsou největším kamenem úrazu a příčinou neúspěchu při
                podsazování u velkopěstitelů. Nasazení mechanizace vede postupně
                k likvidaci citlivých sazenic. Proto dáme přednost okopávce a
                případně ruční aplikaci herbicidů v_době úplného bezvětří, aby
                nedošlo k postřiku révových listů. Pokud náhodou sazeničku
                postřikem zasáhneme, je nutné práci přerušit a postříkaný list
                ihned odstranit.
              </p>
              <p class="article_text">
                Častým dotazem bývá, jaké hnojivo přidat sazenici do jamky, aby
                se dobře uchytila. Na prvním místě je potřeba uvést, že klasická
                průmyslová hnojiva a čerstvý hnůj ke kořenům nepatří, protože
                mohou popálit rostoucí kořenový systém. Problematické je i
                použití kompostu nebo vyhnojených rašelinových substrátů. Kořeny
                révy se řídí pomocí chemotropie. Jako honící pes vyhledávají
                humus a živiny. Pokud je okolní půda ve vinici vyčerpaná a v
                jamce jsme po výsadbě nechali rašelinový substrát s hnojivem,
                kořeny nadměrně větví, málo rostou a hlavně se nerady vydávají
                do okolí a hloubky za vzácnou vodou. Keře v „bodově“ vyhnojených
                jamkách sice v_prvních letech lépe prosperují, ale při zatížení
                mohou později kolabovat. Proto je vhodnější prohnojit celý
                pozemek a při podsadbě alespoň vykopat větší jamku a její dno
                prokypřit.
              </p>
              <p class="article_text">
                Hnojení dusíkem musíme provádět opatrně. V prvním roce hnojit
                začínáme, až začnou sazeničky ukazovat první úponky. To je
                neklamná známka, že začaly růst kořeny a hnojení ledkem má
                smysl. Dobrou alternativou je použití různých tablet, tyčinek a
                jiných forem dlouho působících hnojiv. Tato hnojiva nepálí a
                zajišťují dostatek živin po celou vegetaci.
              </p>
              <p class="article_text">
                Nejvíce dotazů dostávám na téma odrůdy pro podsadbu. K podsadbám
                se zásadně nehodí slabě rostoucí odrůdy. Výjimku mohou tvořit
                nejkvalitnější půdy, kde dobře roste cokoliv a bez ohledu na
                únavu půdy. Na chudších půdách si musíme dobře rozvážit, jestli
                má podsazování naději na úspěch nebo raději zvolíme cestu
                klučení, rekultivace a výsadby nové vinice. U menších vinařů,
                kde tolik nezáleží na odrůdové čistotě porostu, můžeme dát
                přednost odrůdám, které zaručeně zvládnou konkurenci starých
                keřů. V našich podmínkách se osvědčily odrůdy Sauvignon,
                Chardonnay, Hibernal, Frankovka, Dornfelder nebo jeho vylepšený
                nástupce Acolon.
              </p>
              <p class="article_text">
                Do chudších půd se nám osvědčilo i bílé moštové novošlechtění
                Mery. Mimo zvýšené odolnosti k_houbových chorobám se svou velkou
                vitalitou velmi dobře přizpůsobuje chudým půdním podmínkám a
                půdní únavě ve starých vinicích. U novošlechtění Mery probíhají
                právě registrační zkoušky a jedna lokalita byla záměrně volena
                do přestárlé vinice. Sazenice se dobře ujaly a v_současné době
                byl vyklučen původní porost, aby mohlo probíhat hodnocení bez
                ovlivnění původními keři.
              </p>
              <p class="article_text">
                Opravdový vinař se rád potěší pohledem na kompletní vinici.
                Podsadba může být úspěšná, ale je nutné dodržet výše uvedená
                opatření.
              </p>
            </div>
          </div>

          <div class="article_title">
            <h3 class="article_heading">
              Význam regulace teploty při výrobě a skladování vína
            </h3>
            <img
              src="../img/sld/demizony_rada_vrchy_lesk.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                Člověk dělá mnoho věcí automaticky a bez toho, aby o nich
                přemýšlel. Dýcháme vzduch, jezdíme na kole nebo řídíme auto. Do
                této kategorie patří i přístup většiny našich vinařů při výrobě
                vína. Hrozny pomelou, rmut vylisují a mošt umístí do kvasných
                nádob. Vše ostatní nechají na kvasinkách. Zkušený vinař ví, že
                pro výrobu těch nejlepších vín potřebuje kromě rutinních zásahů
                v podobě cukření, vyčiření a odkalení ještě nastavit kvasinkám
                co nevhodnější teplotu.
              </p>
              <p class="article_text">
                Víno se od nepaměti skladovalo v podzemních prostorech. Izolace
                od výkyvu teplot podle ročních období dokázala vytvořit vhodné
                prostředí pro skladování vína. Teplota pramenité vody ve
                studnách a stejně tak teplota vzduchu dobrém sklepě se blíží
                průměrné roční teplotě dané oblasti.
              </p>
              <p class="article_text">
                V podmínkách Boršic je to teplota okolo 10°C. Ovšem dobrý sklep
                vyžaduje nadloží hornin nad klenbou o mocnosti nejméně 4 m a
                dále musí být skladovací prostor od venkovního prostředí oddělen
                soustavou několika dveří a zádveří. Drobní vinaři často nemají
                tak hluboké sklepy a víno vyrábí v_suterénu rodinného domu nebo
                v garáži. Naštěstí nám technika umožňuje přírodě trochu pomoci
                klimatizací. Klimatizací nemám na mysli jenom ono zařízení,
                které dokáže vytvořit chládek i v parném létě, ale i úpravu
                teploty nenáročným ventilátorem. Za chladné noci pak můžeme
                skladové místnosti účinně chladit a během teplého odpoledne zase
                vyhřívat.
              </p>
              <p class="article_text">
                Za optimální pro kvašení bílého vína je obvykle považována
                teplota kolem 15°C. Pokud teplota během kvašení stoupá, pak
                dochází k velmi bouřlivému kvašení a z vína nám spolu s oxidem
                uhličitým odcházejí cenné aromatické látky. Vyspělé vinařské
                firmy proto do kvasných tanků instalují různá zařízení pro
                chlazení. Nejjednodušší metodou regulace je přitom polévání
                nádob studenou vodu. Při výrobě vína u zahrádkářů postačí
                regulovat teplotu v kvasírně. Malé nádoby do objemu 200 litrů se
                totiž při kvašení obvykle nezahřejí a teplo vznikající při
                kvašení stačí odcházet do okolního prostoru. V době sklizně
                hroznů už bývají poměrně chladné noci, takže teplotu v kvasírně
                můžeme snížit intenzivním větráním v noční době.
              </p>
              <p class="article_text">
                Osobně považuji za vhodnější pro kvašení bílého vína (zejména
                bílých aromatických odrůd) teplotu ještě nižší, která se
                pohybuje v rozsahu 10‒12°C. Nízká teplota má kromě regulace
                rychlosti alkoholového kvašení ještě jednu pozitivní vlastnost.
                Působí jako prevence vzniku jablečno–mléčného kvašení, tedy
                odbourávání kyseliny jablečné na kyselinu mléčnou. Optimální
                teplota pro odbourávání je totiž vyšší než 15°C a bakterie
                mléčného kvašení nesnesou (na rozdíl od kvasinek) nízké teploty.
                Pro naši oblast na severu moravských vinařských oblastí jsou
                typická bílá vína s vysokým obsahem aromatických látek. A právě
                jablečno–mléčné kvašení je největším nepřítelem aromatických
                vín. Naši zákazníci nám prominou spíše víno kyselejší, než víno
                mdlé a s_rozmazanou dochutí.
              </p>
              <p class="article_text">
                Jestliže je největším problémem u výroby bílých vín teplota
                vysoká, pak u výroby vín červených je tomu právě naopak. Červená
                vína vyrobená při nízké teplotě poznáme podle tvrdých a trpkých
                tříslovin. Dříve doporučovaná teplota 20°C se dnes chápe spíše
                jako spodní hranice optimálních teplot. V době otevřených
                kvasných nádob výrobu červeného vína totiž hrozily, zvláště při
                nedostatečném míchání matolinového klobouku, oxidace, tvorba
                těkavých kyselin a ztráty na alkoholu a aromatických látkách. V
                dnešní době si může každý vinař opatřit vhodné kvasné nádoby s
                uzavíratelným víkem. Červené víno pak kvasí v ochranné atmosféře
                CO2 a problémy s „octěnkou“ jsou vyloučené. Otevřené dřevěné a
                laminátové kádě by se neměly vůbec používat. Jako optimální
                teplota pro kvašení červených vín se dnes doporučuje interval
                mezi 25‒30°C. Při této teplotě dochází k přeměně hrubých
                tříslovin v novou formu. Nově vzniklé třísloviny během kvašení
                za vysokých teplot působí chuťově jemně nasládle, sametově a
                elegantně.
              </p>
              <p class="article_text">
                Před mnoha lety jsme také vyráběli červená vína tzv.
                termocestou. Šlo o krátkodobé zahřívání rmutu na teplotu
                60‒70°C. Takto vyrobená červená vína se vyznačovala vysokou, ale
                méně stabilní barvou a zvláštní svěžestí, připomínající čerstvý
                mošt. Technické problémy při zahřívání velkého objemu rmutu a
                problematická kvalita vín způsobily, že se tato metoda ve velkém
                nikdy nezavedla.
              </p>
              <p class="article_text">
                Vyškolením vína a jeho uložením do sklepa nám trampoty
                s_udržením vhodné teploty nekončí. V průběhu zimy se naskýtá
                možnost krátkodobého zmrazení vína za účelem prevence vzniku
                vinného kamene. Krátkodobé podchlazení nemá vliv na kvalitu
                vína. Musíme mít však na paměti, že spolu s vysráženým vinným
                kamenem klesá i obsah volné síry a mrazem ošetřená vína je nutné
                po stočení do tepla dosířit. Takto vyškolené víno je pak
                stabilní proti krystalickým zákalům a odpadá i pracné čištění
                demižonů.
              </p>
              <p class="article_text">
                Optimální teplota má vliv i na postupné zrání mladého vína.
                Nízké teploty zrání brzdí, vysoké naopak urychlují. Aktivita
                příslušných enzymů v teple narůstá geometrickou řadou. Pro
                dlouhodobé uložení mladého vína je vhodná teplota kolem 10°C.
                Víno, které již dosáhlo vrchol lahvové zralosti může být
                uskladněno i při teplotě nižší, kolem 2‒4°C. To se bez
                klimatizace a sumy peněz za spotřebovanou elektrickou energii
                neobejde. Odměnou pro vinaře je prodloužení doby, kdy je víno na
                vrcholu jakosti.
              </p>
            </div>
          </div>

          <div class="article_title">
            <h3 class="article_heading">Smutný i veselý ročník 2010</h3>
            <img
              src="../img/sld/hrozny_dva_purple_doslunce_1920x1080.jpg"
              alt=""
              class="article_picture"
            />
          </div>
          <div class="articles_panel">
            <div class="article_content">
              <p class="article_text">
                V roce 2008 jsme na tomto místě otiskli článek o „rezistentních
                odrůdách“ révy vinné. Dovolím si citovat celý odstavec, který
                vysvětluje, jak se to vlastně „s rezistencí rezistentů“ ve
                skutečnosti má:
              </p>
              <p class="article_text">
                <em
                  >Rezistentní odrůdy — jak pěkně to zní uchu vinaře a zvláště
                  pak zahrádkáře, který pěstuje několik keřů stolních odrůd. Je
                  to lákavá představa, zbavit se protivné povinnosti postřikovat
                  révu proti houbových chorobám. Snad proto se pojmy
                  rezistent/rezistenty tak snadno zavedly v hovorové mluvě.
                  Zkušenější vinaři tuší zradu a „rezistenty“ raději ošetřují.
                  Rezistenci věří asi jako přípravkům na hubnutí a zázračným
                  vodičkám na růst vlasů. Zahrádkáři ze vzdálenějších koutů naší
                  vlasti nic zlého netuší a jsou plni nadšení. To pomine v_době,
                  kdy první kalamitní výskyt peronospory či oidia zlikviduje
                  pýchu jejich zahrádky. Pravda je taková, že žádnou kvalitní a
                  přitom plně rezistentní odrůdu zatím nemáme.</em
                >
              </p>
              <p class="article_text">
                No a jestli ročníku 2010 přísluší nějaký přívlastek, pak je to
                slovo kalamitní, opravdu kalamitní, ve výskytu peronospory i
                oidia. Mnoho vinařů, kteří nezvládli ochranu révy, zůstalo zcela
                bez úrody. Podle pamětníků v naší obci nebyla tak silná
                peronospora od roku 1965. Na druhé straně mnoho pěstitelů
                udrželo své vinice v pořádku. Navzdory plísním můžeme loňská
                vína zkoumat a hodnotit. Karel IV. by verši Jana Nerudy říkal
                něco jako:<br /><em
                  >„To že je víno? Tenhle kvas? Vždyť křiví ústa, láme vaz!</em
                ><br /><em
                  >Víš – zkoumat třeba, Bušku milý! To víno má svůj zvláštní
                  ráz,</em
                ><br /><em
                  >Zprv trpké, ale milé zas – my, myslím, se už vpili!“</em
                >
              </p>
              <p class="article_text">
                Laik může kroutit hlavou. Proč část pěstitelů mluví o kalamitě,
                zatímco druzí si úrodu chválí? Co se vlastně změnilo od roku
                1965?
              </p>
              <p class="article_text">
                Změnila se hlavně kvalita přípravků na ochranu rostlin a také
                naše znalosti o způsobu života škodlivých hub. Ve vinařství se
                přestaly používat toxické přípravky. Zavedly se látky se
                systémovým účinkem, které výběrově působí na škodlivé houby.
                Některé přípravky dokonce už nejsou jedovaté ani pro houby.
                Pomáhají totiž révě zvyšovat vlastní imunitu, aby se chorobou
                vypořádala sama s pomocí svého imunitního systému. Do praxe se
                zavedly nové metody prognózy a signalizace výskytu chorob. Každý
                vinař si může ze svého počítače nebo na nástěnce přečíst
                doporučení, kdy svou vinici ošetřit a jakým přípravkem.
              </p>
              <p class="article_text">
                Každý přípravek má svou etiketu – návod na použití. Problémy
                nastanou, když doporučení výrobce nedodržujeme. V aplikaci
                přípravků děláme dvě velké chyby, nedodržujeme dávkování a
                termíny. Vloni se objevily první výskyty peronospory před
                květem. Doba kolem květu je období, kdy je réva silně citlivá k
                výskytu houbových chorob. Zkušený vinař ví, že první malé flíčky
                <strong>před květem</strong> znamenají
                <strong>velké problémy</strong> až do zaměkání bobulí.
              </p>
              <p class="article_text">
                S nástupem motorových rosičů do našich vinic se rozšířil nešvar
                používání nízkých dávek postřiků. S klasickou „pilmetkou“ nebo
                starou měděnou konví vinař spotřeboval na 10 arů vinice 100
                litrů postřiku. S rosičem spotřebuje jen poloviční dávku vody.
                Postačí i poloviční dávka přípravku? Odpověď daly zničené vinice
                v loňském roce. Na 10 arů vinice prostě musíte aplikovat půl
                kila Kuprikolu bez ohledu na spotřebované množství vody.
              </p>
              <p class="article_text">
                <strong
                  >Moderní technika umožňuje snížit dávku vody, ale ne dávku
                  přípravku!!</strong
                >
              </p>
              <p class="article_text">
                K otázce aplikačních termínů zase nevymyslím nic nového a
                dovolím si volně ocitovat z 5 let starého článku, který
                doporučoval pro základní ošetření révy 6 postřiků:
              </p>
              <p class="article_text">
                <em
                  >Mimo tuto základní osnovu (6 postřiků po 14 dnech) se v
                  letech příznivých pro výskyt peronospory vkládají ještě jedna
                  nebo dvě aplikace, které zajistí zkrácení intervalů v citlivé
                  růstové fázi mladých rostlinných pletiv. To provádíme vždy,
                  když se první výskyty peronospory objeví v období před květem
                  nebo v době květu.
                  <strong
                    >Výskyt primárních skvrn znamená okamžité zahájení ochrany
                    proti peronospoře!!</strong
                  >
                  Kurativní (léčebné) působení dnešních přípravků na peronosporu
                  není žádné, nebo je velmi krátké, a intervaly mezi postřiky
                  musíme zkracovat na 7‒10 dnů podle doporučení výrobce. Nesmí
                  nás zmýlit ani suché počasí v době kolem květu ani rady
                  „odborných poradců“. V této době stačí první vydatná přeháňka,
                  nebo jen silná noční rosa, a ve špatně ošetřované vinici
                  můžeme již za několik hodin počítat škody. Jestliže se
                  primární výskyty hlavních chorob objeví později, tedy až 10‒14
                  dní po odkvětu, pak se můžeme klidně držet kalendáře a
                  zasahovat jen ve 14 denních intervalech.</em
                >
              </p>
              <p class="article_text">
                Kalamitní ročník znamenal pohromu pro mnohé vinaře. Pro
                šlechtitele révy vinné ovšem znamenal mimořádnou příležitost
                ověřit výsledky šlechtění na rezistenci. Pravdou je, že se v
                posledních letech objevila nová skupina odrůd, které překonávají
                v odolnosti většinu zatím používaných „rezistentů“. Doposud
                rozšířené odrůdy byly většinou kříženci evropské a americké
                révy. Také se jim říkalo „franko–amerikáni (neboli FA hybridy).
                Trvalo více než 100 let, kdy tyto křížence prolomily hradby
                odmítání, pomluv a smyšlenek o nízké kvalitě a údajné
                škodlivosti pro lidské zdraví. Hibernal, registrovaný v roce
                2004, se stal jednou z nejvíce štěpovaných odrůd. Právě Hibernal
                je dobrým příkladem FA hybridu ve vztahu k odolnosti k houbovým
                chorobám. V příznivých letech postačí dva základní postřiky v
                době květu a úroda je zachráněna. V letech kalamitních dochází k
                výraznému poškozování květu peronosporou. Spory hub se do květu
                totiž dostávají stejným způsobem jako pyl. Na blizně se v době
                květu vytváří kapičky nektaru. To je pravé eldorádo pro infekční
                zoospory, které ke svému vyklíčení potřebují vodu. Proto bývají
                vinice v době květu poškozovány i v suchém období bez
                výraznějších srážek.
              </p>
              <p class="article_text">
                Nová skupina odolnějších odrůd má jeden společný jmenovatel. V
                rodokmenu se nachází réva amurská — Vitis amurensis. Na počátku
                křížení stál Ivan Vladimirovič Mičurin, který zkřížil
                francouzskou odrůdu Malingr s_révou amurskou a vytvořil odrůdu
                Záře Severu. Další křížení prováděli šlechtitelé v Rusku a na
                Ukrajině. Také náš profesor Vilém Kraus, který semenáčky přivezl
                do Německa. V Německu poté vznikla celá řada nových odrůd,
                kterým říkáme AFA hybridy neboli amuro–franko–amerikány. Silnou
                odolnost k peronospoře vloni prokázaly odrůdy Solaris, Muskaris,
                Cabernet cortis. Ze stolních odrůd to byly Vostrorg a Talisman.
              </p>
              <p class="article_text">
                Solaris kvete týden před standardními odrůdami. Doba zrání je
                raná a odrůda dosahuje nezvykle vysoké cukernatosti. Solaris má
                velmi vysokou odolnost proti plísni révové i padlí révovému,
                může být pěstován zcela bez chemické ochrany. Při výrobě burčáku
                má Solaris slabé muškátové aroma. Může být použit i jako stolní
                hrozen, i když bobulky ani hrozny nejsou velké. Je to odrůda do
                chladnějších oblastí, kde se jiným odrůdám už nedaří. Odrůda je
                náročnější na zelené práce, zvláště je nutný podlom, protože
                velké listy vytvářejí pro světlo neproniknutelnou stěnu. Podobné
                vlastnosti má i <strong>Muscaris</strong> (Solaris × Muškát
                žlutý) a Cabernet cortis (Cabernet Sauvignon × Solaris).
                Muscaris dává vína s_intenzivní muškátovou vůní, může se
                pěstovat zcela bez ochrany, v případě kalamitních výskytů chorob
                je vhodné provést 1‒2 postřiky v době kvetení.
                <strong>Cabernet cortis</strong> je ranější alternativou k
                odrůdě Cabernet Sauvignon a je vhodný do naší oblasti. Proti
                peronospoře je velmi odolný, proti oidiu je vhodné provést 1
                postřik po odkvětu.
              </p>
              <p class="article_text">
                Mezi stolními AFA hybridy se v loňském roce osvědčily odrůdy
                Vostorg a Talisman. <strong>Vostorg</strong> je velmi raná
                odrůda, hrozny jsou velké, s velkou bílou bobulí. Dužnina je
                masité konzistence, chrupkavá, velmi dobré chuti. Hrozny dlouho
                drží na keřích a dosahují dobré cukernatosti i když na úkor
                obsahu kyselin. Přebytek hroznů můžete využít na výrobu burčáku,
                který není nutné doslazovat řepným cukrem. Vostorg je odolný k
                plísni révové a plísni šedé. V nepříznivých letech jsou nutné 2
                postřiky proti oidiu v době po odkvětu.
              </p>
              <p class="article_text">
                Další unikátní odrůdou ze skupiny AFA hybridů je
                <strong>Talisman</strong> (kříženec Frumoasa albae × Vostorg).
                Odrůda má velmi bujný růst, hodí se na pergolu, je středně raná.
                Hrozny i bobule jsou velmi velké, neutrální až muškátové chuti.
                Dosahuje také dobré cukernatosti. Vyžaduje velké tvary a zásobu
                starého dřeva. Stejně jako Vostorg je odolný k plísni révové,
                ale vyžaduje 2 postřiky proti padlí. Pozor! Odrůda má pouze
                ženský květ a potřebuje opylovače. Proto ji vysazujte pouze do
                skupin s opylovačem.
              </p>
              <p class="article_text">
                Naši vinaři se nikdy nebránily novinkám, vždyť i Müller Thurgau
                nebo Muškát moravský byly kdysi jenom neznámým novošlechtěním a
                dnes patří mezi 10 nejpěstovanějších odrůd. Doufám, že díky
                další spolupráci vinařů a šlechtitelů se nám podaří zavést do
                praxe novou generaci odrůd, které budou nejenom kvalitní, ale i
                odolnější k chorobám révy. Svými vlastnostmi vinařům mohou
                pomoci překonat ročníky s kalamitním výskytem chorob a zároveň
                ušetřit peníze za postřiky.
              </p>
            </div>
          </div>
        </div>
      </section>

      <footer>
        <div class="doba">
          <img src="../img/lgo/clock_icon.svg" alt="" class="time_logo" />
          <p class="foot_text">
            Prodejní doba:<br />
            pondělí – pátek: 16 – 19 hod<br />
            sobota: 9 – 15 hod<br />
            v neděli a o svátcích zavřeno<br />
          </p>
        </div>
        <div class="mapa">
          <a class="link_mapa" href=" https://en.mapy.cz/s/24ZK1">
            <img class="mapa_img" src="../img/lgo/map-icon.svg" alt="mapa" />
          </a>
        </div>
        <div class="adress">
          <a class="link_email" href="mailto:tomanek.alois@borsice.net"
            >tomanek.alois@borsice.net</a
          >
          <p class="foot_text">2021 © Vinařství Tománkovi<br /></p>
        </div>

        <img class="logo_foot" src="../img/lgo/erb_blue.svg" alt="logo" />
      </footer>

      <div class="loader_wrapper">
        <div class="grape_loader" id="loaderbox">
          <div class="grape_loader__item" id="ball_one"></div>
          <div class="grape_loader__item" id="ball_two"></div>
          <div class="grape_loader__item" id="ball_three"></div>
        </div>
      </div>
    </div>

    <button class="to_top" aria-label="To top">
      <div class="grape">
        <div class="grape_circle" id="grape1"></div>
        <div class="grape_circle" id="grape2"></div>
        <div class="grape_circle" id="grape3"></div>
      </div>
    </button>

    <div class="burger_container">
      <div class="hamburger_bar bar1"></div>
      <div class="hamburger_bar bar2"></div>
      <div class="hamburger_bar bar3"></div>
    </div>

    <script
      type="text/javascript"
      src="../scripts/main.js"
      charset="utf-8"
    ></script>
  </body>
</html>
